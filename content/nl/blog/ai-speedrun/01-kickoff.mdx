---
title: "Kijk mee hoe ik live bouw aan EPD-systeem voor de GGZ!"
description: "Hoelang wacht jij nog op die ene feature die je EPD écht bruikbaar maakt? Ik start een experiment: in 4 weken een EPD bouwen met AI."
date: "2024-11-19"
published: true
seriesOrder: 1
tags:
  - EPD
  - GGZ
  - AI
  - Build in Public
---

*Hoelang wacht jij nog op die ene feature die je EPD écht bruikbaar maakt?*

18 maanden? 2 jaar? Of hoor je gewoon: "*Staat op de roadmap*"?

Ik ken het verhaal. Ik draai er tenslotte al meer dan 15 jaar in mee. Dure systemen die net niet doen wat je nodig hebt. Software die je dwingt om anders te werken, in plaats van andersom.

Daarom ben ik begonnen met experiment: de komende weken bouw ik live aan een EPD-systeem voor de GGZ. Niet als product dat je morgen koopt, maar om te laten zien wat er mogelijk is als je anders werkt.

Geen team van developers. Geen budget van 6 ton. Gewoon ik, moderne AI-tools, en 4 weken tijd. Van leeg scherm naar werkende software die je van intake tot behandelplan brengt.

Ik wil laten zien dat het anders kán. Sneller. Goedkoper. En belangrijker: **software die wél aansluit op hoe jij werkt**.

Ik bouw in het openbaar op aispeedrun.nl. Elke stap, elke keuze, elke fout. Zodat je zelf kunt zien wat er mogelijk is.

Meekijken mag. Meedenken ook. Als je ooit hebt gedacht: "*Waarom kan mijn EPD niet gewoon X doen*" - drop het in de comments. Ik neem de beste ideeën mee in de build!

Volg de speedrun: [aispeedrun.nl](https://aispeedrun.nl)

Laten we samen uitvinden hoe ver we komen. En als het mislukt? Dan weten we in ieder geval waarom je leverancier nóg 18 maanden nodig heeft voor die killer feature.

