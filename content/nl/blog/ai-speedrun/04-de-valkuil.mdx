---
title: "Dag 7: De valkuil"
description: "Zes tabs, twaalf subtabs, formulieren voor alles. Tijdens het bouwen besef ik me: ik bouw het exact zoals ik het zelf 15 jaar lang heb gezien."
date: "2024-11-23"
published: true
seriesOrder: 4
tags:
  - Intake
  - Process Design
  - Reflection
  - GGZ
---

Dit weekend begon ik met bouwen van het screening- en intakeproces. Zes tabs, twaalf subtabs, formulieren voor alles.

Hulpvraag, contactmomenten, kindcheck, risicotaxatie, anamnese, ROM, diagnose, behandeladvies etc.

Tijdens dit proces komen heel veel onderdelen samen: registratie van de cliënt, verwerken administratieve gegevens, contact met huisarts en/of omgeving, eerste afspraken plannen, financiering starten en als kers op de taart ook nog doorverwijs- en wachtlijstproblematiek.

Wanneer je in de GGZ besluit om je werkproces te documenteren, is dit één van de lastigste onderdelen weet ik uit eigen ervaring. Tijdens het bouwen besef ik me: ik bouw het exact zoals ik het zelf 15 jaar lang heb gezien.

## De verdeling van een intakegesprek

Hieronder mijn achter-op-het-bierviltje-analyse:

- **30% administratie** – gegevens die al ergens bestaan, maar die we opnieuw invullen omdat systemen niet praten
- **40% voorgeschreven documentatie** – anamnese invullen in 47 tekstvakken terwijl je het gesprek al hebt gevoerd
- **20% risicomanagement** – risicotaxaties die belangrijk zijn, maar waar je dezelfde vragen drie keer op verschillende plekken invult
- **10% luisteren naar de cliënt** – het enige waar het eigenlijk om gaat

En dus bouw ik nu precies wat ik ken. Zes tabs. Twaalf subtabs. Ik digitaliseer het bekende.

## Wat ik ga doen

Ik ga deze module afmaken. Zoals ik 'm nu bouw. Omdat het een goede benchmark is en zodat we zien hoe het nu werkt.

Maar ik wil dit ook transformeren naar een alternatieve intake-flow. Eentje die uitgaat van menselijk contact + AI-assistentie. Eentje die begint bij de cliënt, niet bij het protocol. Een EPD dat je dwingt om eerst te luisteren.

En dan kijken we welke beter werkt. Want misschien is "hoe het altijd ging" niet hetzelfde als "hoe het moet".

## Wat er nu staat

Screening & intake module:

✅ Basisregistratie (cliëntgegevens, contactpersonen)
✅ Hulpvraag & activiteitenlog
✅ Risicotaxatie (suïcide, agressie, kindveiligheid)
✅ Anamnese (psychiatrisch, sociaal, lichamelijk)
✅ ROM-onderzoeken
✅ Diagnose met DSM-5 codes
✅ Behandeladvies + text editor

Volgende week:
→ Voice-to-text integratie voor intake gesprekken
→ AI samenvatting van gesprekken

## Mijn vraag aan jou

Welke onderdelen van jouw intake kosten jou de meeste tijd? En welke zou je schrappen als je mocht kiezen?

Volg live: [aispeedrun.nl](https://aispeedrun.nl)

