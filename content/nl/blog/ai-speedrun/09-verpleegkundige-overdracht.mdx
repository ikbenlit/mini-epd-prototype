---
title: "De verpleegkundige overdracht"
description: "Kun je iets slims bouwen voor een verpleegkundige die 6 overdrachten heeft per dag aan artsen aan de volgende dienst?"
date: "2024-12-08"
published: true
seriesOrder: 9
tags:
  - Verpleegkunde
  - Overdracht
  - AI
  - Demo
---

*"Kun je iets slims bouwen voor een verpleegkundige die 6 overdrachten heeft per dag aan artsen aan de volgende dienst en ondertussen ook allerlei metingen doet en moet opslaan?"*

Ja, dat kan ik!

## Het echte probleem

Verpleegkundigen lopen rondes langs 15 cliënten achter elkaar. Je wilt niet constant tussen dossiers heen en weer switchen, dat kost gewoon te veel tijd.

En de psychiater die 's ochtends binnenkomt moet nu alle 15 dossiers openen om te checken of er vannacht iets gebeurd is. Dat is 30-45 minuten scanwerk voordat je überhaupt aan je dag begint.

Tijd die je liever besteedt aan cliënten, niet aan zoeken in systemen.

## Wat ik bouwde

Twee modules die samenwerken.

**Voor de verpleegkundige** een zorgnotities-module waar alle cliënten in één sidebar staan. Quick-switch tijdens je ronde, korte notities met categorieën (Medicatie, ADL/verzorging, Gedrag, Incident), en een toggle om te markeren wat belangrijk is voor overdracht. Achteraf bewerken kan natuurlijk ook nog.

**Voor artsen en de volgende dienst** een overdracht-module met direct overzicht: welke cliënten hadden iets vannacht? Je kunt filteren op alerts (rood voor hoge risico's, groen voor overdracht notities) en ziet een tijdlijn met alle rapportages per cliënt.

En als bonus een AI-samenvatting, maar wel met een cruciaal onderdeel: elk aandachtspunt is klikbaar en linkt direct naar de bronrapportage. Zodat we kunnen zien waar informatie vandaan komt. **Geen black box, maar transparantie.**

## Het verschil

- Van 2 uur dossiers doorzoeken, wisselen en informatie filteren naar 2 minuten scannen.
- Van 15 dossiers openen naar direct zien waar je aandacht nodig is.
- Van 6x per dag dezelfde info herhalen naar één keer documenteren en klaar.

## Waarom ik dit doe

Omdat ik zie hoe zorgverleners gefrustreerd raken door systemen die hun werk vertragen in plaats van ondersteunen. Die frustratie hoeft niet.

Traditionele EPD's kosten €500k+ en 12 maanden. **Ik bouwde deze verpleegrapportage en overdracht-module afgelopen weekend met AI.**

Software hoeft niet jaren te kosten. Het kan ook volgende week al werken.

Herken je dit? Heb je een collega die hier dagelijks mee worstelt? Stuur dit door. Ik ben benieuwd of deze oplossing helpt!

